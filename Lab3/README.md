# 075: Computer Architecture - Assignment 3

Ανδρέας Γούλας (9061), Κωνσταντίνος Δουμανίδης (9263)

## Βήμα 1ο

### Ερώτημα 1ο

Ο όρος dynamic power αναφέρεται στην ισχύ που καταναλώνεται για την φόρτιση και
εκφόρτιση των χωρητικών φορτίων κατά την αλλαγή της κατάστασης του κυκλώματος.
Η ισχύς αυτή είναι ανάλογη της παρεχόμενης τάσης, της μεταβολής της τάσης, της
συχνότητητας και του πλήθους των μεταβολών σε έναν κύκλο ρολογιού.

Με τον όρο leakage, το McPAT αναφέρεται στις απώλειες από την στατική διαρροή
ισχύος (static power dissipation) στα τρανζίστορ. Η ένταση των διαρροών αυτών 
εξαρτάται από τις κατασκευαστικές παραμέτρους των τρανζίστορ όπως και από την 
κατάσταση τους στο κύκλωμα. Υπάρχουν δύο μηχανισμοί που συντελούν στις διαρροές 
αυτές: η διαρροή πηγής (Gate Leakage) που οφείλεται στο ρεύμα που διαρρέει από 
τη πύλη του τρανσίστορ, και η διαρροή υποκατωφλίου (Subthreshold leakage) που 
οφείλεται στο μικρό ρεύμα που περνάει από το source στο drain του τρανζίστορ 
όταν είναι απενεργοποιημένο.

Η εκτέλεση διαφορετικών προγραμμάτων θα επηρεάσει μόνο το dynamic power διότι
αυτο εξαρτάται κυρίως από το πλήθος των μεταβολών των λογικών καταστάσεων του
κυκλώματος σε αντίθεση με το leakage power το οποίο είναι συνάρτηση
μόνο της επιφάνειας και της δομής του κυκλώματος.

Ο χρόνος εκτέλεσης δεν έχει σημασία διότι οι παραπάνω όροι αναφέρονται σε ισχύ,
δηλαδή ενέργεια στην μονάδα του χρόνου.

### Ερώτημα 2ο

Υποθέτουμε ότι έχουμε δύο επεξεργαστές κατανάλωσης 5W και 40W ο καθένας τους οποίους 
πρέπει να τροφοδοτήσουμε με μπαταρία. Υπάρχει περίπτωση ο δεύτερος να μας δίνει μεγαλύτερη 
αυτονομία αν θεωρήσουμε πως η κατανάλωση αυτή (που σχετίζεται με το dynamic leakage) εμφανίζεται 
στο σύστημα όταν έρθει η ώρα να γίνουν οι υπολογισμοί, αλλά όταν βρίσκονται σε ανενεργή 
(idle) κατάσταση, ο δεύτερος επεξεργαστής έχει πολύ χαμηλότερη κατανάλωση (που συνδέεται 
με το static leakage) σε σχέση με το πρώτο. Το McPAT ενώ μας δίνει στοιχεία για τις ισχύς των
καταστάσεων του συστήματος, δεν μας δίνει τον χρόνο που ξοδεύει κάθε επεξεργαστής σε αυτές τις
καταστάσεις οπότε δεν μπορούμε να αποφανθούμε χωρίς αυτή πληροφορία την οποία μπορούομε όμως να
βρούμε με ένα εργαλείο προσομοίωσης όπως το gem5.

### Ερώτημα 3ο

Τρέχουμε το McPAT για τον Intel Xeon και ARM A9. Υποθέτουμε ότι ο Xeon είναι 
40 φορές πιο γρήγορος σε μια εφαρμογή από τον A9 - άρα ο A9 ξοδεύει 40 φορές 
περισσότερο χρόνο καταναλώνοντας δυναμική ισχύ. Συγκεκριμένα 98.1063 W ο 
Xeon και 1.6332 W ο Α9. Υποθέτουμε επίσης ότι τα 
δύο αυτά συστήματα δεν απενεργοποιούνται μετά τη χρήση και μένουν idle, στην 
οποία κατάσταση γίνεται στατική κατανάλωση ισχύος που για τον Xeon είναι 
36.8319 W ενώ για τον A9 είναι 0.108687 W. Επομένως ο Xeon δεν μπορεί να 
θεωρηθεί πιο power efficient από τον Α9 αφού στο τέλος θα καταναλώσει πολύ 
περισσότερη ισχύ και στους υπολογισμούς και στο standby.
